Allmänna villkor
----------------

KTH.Data Repository är en tjänst för att dokumentera och dela data som samlats in i forskningsprojekt där KTH är huvudman. Här kan KTH:s anställda, studenter och externa samarbetspartners tillsammans dokumentera, versionshantera och tillgängliggöra olika typer av data på olika åtkomstnivåer. Externa parter kan använda tjänsten i de fall partens användning sker i enlighet med ett samverkansforskningsavtal med KTH som huvudman. Samtliga system och tjänster som tillhandahålls av KTH ska användas i enlighet med gällande svenskt regelverk. Detta innebär att riktlinjer, regler och lagar ska följas för det data som lagras och tillgängliggörs via KTH.se/namn. Om detta inte följs och du missköter dig kan du bli avstängd från tjänsten

Det som framkommer i den ansvarsförbindelse som alla med KTH-konton skriver under gäller även för användning av KTH data repository. Du som användare är ansvarig att följa de allmänna regler för användning av KTH:s system som finns i ansvarsförbindelsen. [Länk](https://intra.kth.se/it/natverk/regler-policys/rules-for-computer-network-and-system-facilities-1.517130) samt övriga relevanta riktlinjer för KTH:s verksamheter.

KTH Data Repository är ett stödverktyg för verksamheten på KTH, primärt avsett for KTH:s forskningsverksamhet.

För användning inom forskningsverksamheten ska KTH:s Riktlinje för hantering av forskningsdata [Länk](https://intra.kth.se/polopoly_fs/1.1037530.1608134393!/Riktlinje-om-hantering-av-forskningsdata.pdf) följas.

Användare ansvarar för att konfidentiell information där det finns risk att KTH eller enskilda individer lider skada av öppen publicering av informationen inte tillgängliggörs med publik åtkomst. Se anvisning för informationssäkerhet [Länk](https://intra.kth.se/polopoly_fs/1.662182.1562824320!/Anvisning_for_informations_och_it-sakerhet.pdf)

Du ska exempelvis inte publikt tillgängliggöra insamlade personuppgifter eller någon annans upphovsrättskyddade material om du inte har inhämtat tillstånd från upphovsrättsinnehavaren eller samtycke från personen som ingått som forskningsperson i en forskningsstudie. För mer information – se KTH:s riktlinje för intellektuella tillgångar. [Länk](https://intra.kth.se/polopoly_fs/1.661400.1562745602!/Riktlinje_om_intellektuella_tillg%C3%A5ngar_skapade_vid_KTH.pdf) samt riktlinjer för offentlighet och sekretess [Länk](https://intra.kth.se/polopoly_fs/1.660540.1562744126!/offentlighet_sekretess.pdf) och information om personuppgiftsbehandling [Länk](https://intra.kth.se/anstallning/anstallningsvillkor/att-vara-statligt-an/behandling-av-person).

Är du osäker på om material insamlat som rådata i forskningsprojekt innehåller konfidentiell information kontakta [researchdata@kth.se](mailto:researchdata@kth.se) för rådgivning.

Behandling av användares personuppgifter samt personuppgifter som ingår i den data som användare lagrar i tjänsten
------------------------------------------------------------------------------------------------------------------

När du skapar ett användar-konto hos KTH Data Repository behandlar KTH dina personuppgifter. Syftet med KTH:s personuppgiftsbehandling för användarkonton är att kunna administrera konton och behörigheter för att tjänsten ska kunna upprätthållas i drift. Du kan kontakta KTH:s dataskyddsombud genom [dataskyddsombud@kth.se](mailto:dataskyddsombud@kth.se) för att avsluta ditt konto och du kommer då tas bort ur användarregistret.

Om du har angett ditt namn och eventuellt ORCID i egenskap av författare, upphovsrättsinnehavare eller ansvarig för databehandling i forskningsprojekt vid tillgängliggörande av ett dataset kommer namnet att finnas kvar i systemet även om du avslutar ditt konto och övrig personuppgiftsbehandling upphör då det motsvarar författarangivelse vid publicering och det då finns ett ansvar att tillhandahålla denna publicerade information.

KTH är i de flesta fall personuppgiftsansvarig för personuppgifter som ingår i data som behandlats i KTH:s forskningsverksamhet, men annat kan ha reglerats i avtal med extern part. Om extern part använder sig av KTH Data Repository för att tillgängliggöra data där datafilerna innehåller personuppgifter så ska det finnas ett upprättat avtal mellan extern part och KTH där KTH antingen kan vara personuppgiftsbiträde eller att KTH är en av parterna där gemensam personuppgiftsbehandling regleras i avtalet.

Datafiler som innehåller personuppgifter eller annan konfidentiell information ska enbart delas inom begränsat community, dvs en grupp med begränsad åtkomst, där den som är ansvarig för community är anställd på KTH och ansvarar för att de datafiler som laddas upp inom gruppen. Detta ansvar kan vidaredelegeras till annan anställd på KTH.

_Observera att användarvillkoren kan komma att ändras. Du får då som användare information om ändrade villkor. För externa användare kan avgifter för användning komma att tas ut vid ändrade användarvillkor i framtiden._
